# System zarządzania konferencjami

## Opis
Problemu Projekt dotyczy systemu wspomagania działalności firmy organizującej konferencję:

## Ogólne informacje
Firma organizuje konferencje, które mogą być jedno lub kilkudniowe. Podczas konferencji dodatkowo mogą odbywać się warsztaty. Liczba miejsc na poszczególne dni konferencji oraz na warsztaty jest ograniczona Klienci rezerwują a następnie wykupują miejsca na poszczególne dni konferencji oraz warsztaty i zgłaszają uczestników. Klientami mogą być zarówno indywidualne osoby jak i firmy, natomiast uczestnikami konferencji są osoby (klient nie musi od razu przy rejestracji/rezerwacji podawać listy uczestników - może zarezerwować odpowiednią liczbę miejsc na określone dni oraz na warsztaty, natomiast na 2 tygodnie przed rozpoczęciem musi te dane uzupełnić, jeśli te dane nie zostaną uzupełnione, rezerwacja może zostać anulowana). Każdy uczestnik konferencji otrzymuje identyfikator imienny (+ ew. informacja o firmie na nim). 

## Warsztaty
W każdym dniu konferencji może odbywać się kilka warsztatów, liczba miejsc na każdy warsztat jest ograniczona. Klienci mogę rezerwować/kupować miejsca na poszczególne warsztaty oraz rejestrować uczestników (w podobny sposób jak na dni konferencji), jednak obowiązuje zasada, że uczestnik warsztatu musi być wcześniej zarejestrowany na dany dzień konferencji. Część warsztatów może być płatna, a część jest darmowa. 

## Opłaty
Udział w konferencji oraz warsztatach powinien być opłacony na tydzień przed rozpoczęciem konferencji. W przypadku braku pełnej wpłaty rezerwacja jest anulowana. Opłata jest realizowana przez klienta za pomocą przelewu.

## Raporty
Dla organizatora istotne są listy osobowe uczestników na każdy dzień konferencji i na każdy warsztat, a także informacje o płatnościach klientów. Ponadto organizator chciałby mieć informację o klientach, którzy najczęściej korzystają z jego usług.

## Specyfika firmy
Firma organizuje średnio 2 konferencje w miesiącu, każda z nich trwa zwykle 2-3 dni, w tym średnio w każdym dniu są 4 warsztaty. Na każdą konferencję średnio rejestruje się 200 osób.
